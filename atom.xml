<?xml version="1.0" encoding="utf-8"?>
<feed xmlns="http://www.w3.org/2005/Atom">
  <title>筱帅的博客</title>
  
  
  <link href="/atom.xml" rel="self"/>
  
  <link href="http://xiaoshuai.club/"/>
  <updated>2018-04-27T13:24:28.749Z</updated>
  <id>http://xiaoshuai.club/</id>
  
  <author>
    <name>XiaoShuai</name>
    
  </author>
  
  <generator uri="http://hexo.io/">Hexo</generator>
  
  <entry>
    <title>口技</title>
    <link href="http://xiaoshuai.club/2018/04/27/%E5%8F%A3%E6%8A%80/"/>
    <id>http://xiaoshuai.club/2018/04/27/口技/</id>
    <published>2018-04-27T12:28:28.000Z</published>
    <updated>2018-04-27T13:24:28.749Z</updated>
    
    <content type="html"><![CDATA[<p>林嗣环</p><p>  京中有善口技者。会宾客大宴，于厅事之东北角，施八尺屏障，口技人坐屏障中，一桌、一椅、一扇、一抚尺而已。众宾团坐。少顷，但闻屏障中抚尺一下，满堂寂然，无敢哗者。</p><p>　遥遥闻深巷中犬吠，便有妇人惊觉欠伸，摇其夫语猥亵事，夫呓语，初不甚应，妇摇之不止，则二人语渐间杂，床又从中戛戛。既而儿醒，大啼。夫令妇抚儿乳，儿含乳啼，妇拍而呜之。夫起溺，妇亦抱儿起溺，床上又一大儿醒，狺狺不止。当是时，妇手拍儿声，口中呜声，儿含乳啼声，大儿初醒声，床声，夫叱大儿声，溺瓶中声，溺桶中声，一齐凑发，众妙毕备。满座宾客无不伸颈，侧目，微笑，默叹，以为妙绝也。</p><p>　既而夫上床寝，妇又呼大儿溺，毕，都上床寝。小儿亦渐欲睡。夫茀声起，妇拍儿亦渐拍渐止。微闻有鼠作作索索，盆器倾侧，妇梦中咳嗽之声。宾客意少舒，稍稍正坐。</p><p>　忽一人大呼：“火起！”夫起大呼，妇亦起大呼。两儿齐哭。俄而百千人大呼，百千儿哭，百千狗吠。中间力拉崩倒之声，火爆声，呼呼风声，百千齐作；又夹百千求救声，曳屋许许声，抢夺声，泼水声。凡所应有，无所不有。虽人有百手，手有百指，不能指其一端；人有百口，口有百舌，不能名其一处也。于是宾客无不变色离席，奋袖出臂，两股战战，几欲先走。</p><p>　而忽然抚尺一下，群响毕绝。撤屏视之，一人、一桌、一椅、一扇、一抚尺如故。</p>]]></content>
    
    <summary type="html">
    
      
      
        &lt;p&gt;林嗣环&lt;/p&gt;
&lt;p&gt;  京中有善口技者。会宾客大宴，于厅事之东北角，施八尺屏障，口技人坐屏障中，一桌、一椅、一扇、一抚尺而已。众宾团坐。少顷，但闻屏障中抚尺一下，满堂寂然，无敢哗者。&lt;/p&gt;
&lt;p&gt;　遥遥闻深巷中犬吠，便有妇人惊觉欠伸，摇其夫语猥亵事，夫呓语，初不甚应，妇
      
    
    </summary>
    
      <category term="短文" scheme="http://xiaoshuai.club/categories/%E7%9F%AD%E6%96%87/"/>
    
    
  </entry>
  
</feed>
